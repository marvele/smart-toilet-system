ΠΕΡΙΓΡΑΦΗ ΙΔΕΑΣ
Κατασκευάσαμε μία δημόσια τουαλέτα δίνοντας έμφαση στην εργονομία, την προσβασιμότητα, την εξοικονόμηση φυσικών πόρων αλλά και την αισθητική. Θα βρείτε το βίντεο παρουσίασης στον παρακάτω σύνδεσμο: https://www.youtube.com/watch?v=e3JVav-hKb0

ΟΔΗΓΙΕΣ ΛΕΙΤΟΥΡΓΙΑΣ
Είσοδος/Έξοδος τουαλέτας
Όταν η τουαλέτα είναι διαθέσιμη, η πόρτα παραμένει ανοιχτή και στην είσοδο ανάβει πράσινο LED. 
Όταν κάποιος εισέρχεται, πατά το push button μέσα στον χώρο και η πόρτα κλείνει αυτόματα με τη βοήθεια ενός servo motor. Επίσης, το εξωτερικό LED γίνεται κόκκινο, υποδεικνύοντας ότι ο χώρος είναι κατειλημμένος. 
Όταν ο χρήστης αποχωρεί, πατά ξανά το κουμπί, η πόρτα ανοίγει και το LED επιστρέφει στο πράσινο.

Λεκάνη
Η λεκάνη έχει εργονομικό σχεδιασμό και ρυθμιζόμενο ύψος, προσαρμοζόμενο στις ανάγκες του χρήστη. 
• Πατώντας το κουμπί Α στο Micro:bit η λεκάνη ανεβαίνει. 
• Πατώντας το κουμπί Β η λεκάνη κατεβαίνει.

Υπενθύμιση πλυσίματος χεριών
Μετά τη χρήση της τουαλέτας, ενεργοποιείται αυτόματα μία LED ταινία στο πάτωμα που δείχνει την κατεύθυνση προς τον νιπτήρα υπενθυμίζοντάς μας την υγιεινή των χεριών μας.

Έξυπνη βρύση για την εξοικονόμιση νερού
Η βρύση λειτουργεί μόνο όταν ανιχνεύσει σκοτάδι μπροστά της (δηλαδή, όταν πλησιάζουν τα χέρια χάρη στον light sensor), αποτρέποντας την άσκοπη κατανάλωση νερού κατά το 
σαπούνισμα.


ΗΛΙΚΙΕΣ
Το project υλοποιήθηκε από παιδιά ηλικίας 10-11 ετών.


ΕΚΠΑΙΔΕΥΤΙΚΟΙ ΣΤΟΧΟΙ
Μέσα από την υλοποίηση αυτού του project τα παιδιά αναμένεται να:
Αναγνωρίζουν τα χαρακτηριστικά ενός άμεσου δημόσιου χώρου (προσβασιμότητα, κοινή χρήση, ασφάλεια, ένταξη).
Εξηγούν τη σημασία του καθολικού σχεδιασμού (universal design) για τη δημιουργία χώρων προσβάσιμων από όλους.
Αναγνωρίζουν τα βασικά μέρη ενός συστήματος αυτοματισμού (αισθητήρες, actuators, μικροελεγκτής), να περιγράφουν τη λειτουργία τους, να ολοκληρώνουν σωστά τη συνδεσμολογία τους και να τα προγραμματίζουν.
Αναγνωρίζουν τρόπους με τους οποίους η τεχνολογία συμβάλλει στην εξοικονόμηση φυσικών πόρων (π.χ. νερού).
Χρησιμοποιούν 3D εκτύπωση για την παραγωγή λειτουργικών μερών (π.χ. βάση νιπτήρα).
Συνεργάζονται αρμονικά σε ομάδες, οργανώνοντας τη δουλειά τους με καταμερισμό ρόλων.

ΓΛΩΣΣΕΣ ΠΡΟΓΡΑΜΜΑΤΙΣΜΟΥ ΑΝΟΙΧΤΟΥ ΚΩΔΙΚΑ ΠΟΥ ΧΡΗΣΙΜΟΠΟΙΗΘΗΚΑΝ
Makecode https://makecode.microbit.org/

ΥΛΙΚΑ ΚΑΙ ΚΟΣΤΟΣ
1 BBC:Microbit V2 29.90€ 
1 Sensor Shield V2.0 for Microbit της Keyestudio 9.80€ 
jumper wires m-m, m-f, f-f ≈7.2€ 
1 micro servo motor 180o 5.00€ 
1 servo micro 270o grey-lego compatible 12.40€ 
1 df robots gravity digital push button 2.10€ 
1 αντλία νερού 3V 16.00€ 
1 octopus 1 channel relay 3V 6.00€ 
1 octopus light sensor 2.23€ 
1 octopus rainbow led strip and gvs connector-10 leds 5.00€ 
1 octopus single rainbow led 3.70€ 
Μακετόχαρτα foam 3mm 
Χαρτί γλασέ 
Δομικά τουβλάκια τύπου lego 
ΣΥΝΟΛΟ ≈ 120€
